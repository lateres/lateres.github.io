[{"categories":["Lateres","Kesäoperaatio","2024"],"contents":"Kesäoperaatio 2024 2. päivä 10.8.2024\nOlin edellisenä iltana päättänyt mennä nukkumaan piharakennuksen sijasta hpa:n lattialle. En oikeen syttynyt ideasta nukkua muiden taistelukaasuissa. Tämä osoittautui yllättävän kelvolliseksi päätökseksi. Yö oli lämmin ja sain pedattua itselleni naamioverkkojen väliin sellaisen punkans mikä helli lähes aatelista upseerin selkääni. Heräsin aamulla siihen miten linnut lauloivat ja elämä hymyili(toistaiseksi).\nAamumme alkoi retkellä ampumaradalle. Olimme päättäneet mennä selvittämään toimintamontulle kenellä meistä pysyisi haulikko parhaiten näpeissä. Kotirintamalla Lappeen Rannoilla ei tälläiseen hupiin ollut mitään asiaa, sillä eihän kaupungin radalla ole lupaa ampua haulikolla(skiittirataa ei lasketa). Eikä pitkän vääntämisen ja kääntämisen jälkeen ole saatu mitään päätöstä toimintamontusta. Eli harrastaminen oli mahdollista vasta toisella paikkakunnalla. Rata jolle olimme menossa, olisi hyvin monipuolinen. Tätä varten olimme varanneet mukaan pumppu ja puoliautomaattihaulikon.\nRakensimme ensiksi radan puolarille ja olimme hyvin optimisteja ratapäivän kulun suhteen. Luontoäiti ei kuitenkaan nauttinut lyijyn kylvämisestä penkkaan ja päätti aiheuttaa meille ampumateknisiä haasteita. Paikallinen monsuuni tuhosi pahviset taulut nopeammin kiinnikeistä kuin me kerkesimme niihin pistoolilla ysiä kylvämään. Rata tulvi hetkessä mutta onneksi radalle muodostuneet vesiesteet eivät olleet nilkkoja syvempiä. Pahimman myräkän mentyä ohi jatkoimme paukuttamista pelteihin, olihan inflaatio hävittänyt pahvit olemattomiin.\n  Paukuttelujen jälkeen siirryimme Mikkelin keskustaan etsimään lounaspaikkaa. Olimme huolissamme operaation turvallisuudesta, olihan meillä käynnissä erityisoperaatio. Pääsimme kuitenkin hengähtämään kun tajusimme keskustassa virkavallan viettävän valtakunnallista poliisien päivää. Koimme maastopuvuissa olon turvalliseksi ja päätimme hieman vierailla heidän ständeillä. Pääsin myös nauttimaan hyvän käytöksen johdosta maijan takapaksista. Lopulta nälkä kuitenkin ohjasi porsaat syömään ja eksyimme porukalla paikalliselle grillille syömään.\nKeskustan sekoilujen jälkeen siirryimme jonnekkin perämetsään(OPSEC) jossa odotti viikonlopun kohokohta. Teekkareiden unelma 10350kg kylmää neuvosto terästä, 14,86 litrainen kiisseli v8 joka tuottaa 240 hevosvoimaa. Tämä MT-LB/V kuljetuspanssarivaunu oli suulissa odottamassa ruudinkatkusta kiihottuneita tekniikan ammattilaisia. Emme kerenneet edes pakua kunnolla jamaan parkkiin, kun innokkaimmat kiipesivät kuolaten vaunun päälle ihmettelemään tätä itäeuroopan helmeä.\nAjoonlähtötarkastukset jäivät tässä taistelukiimassa lyhyeksi kun päätimme kiiressä heivata kuskin pään paikalla olevan ampiaispesän suulin nurkkaan ja kiireellä savuttaa karkuun läheiseen metsään telat kitisten. Oltiinhan me sentään tultu tänne asti ajamaan vaunulla, että eihän nyt yksi päänkokoinen pesä voi sellaista estää. Metsän puolella pääsimme vauhtiin ja kurvailimme vaunulla mäkiä ylös alas välillä vaihtaen kuskia. Tästä yksilöstä oli joku jo kerennyt ryöstämään paikat vaunuradiolle niin kommunikointi tapahtui hieman suodatetusti. Loppujen lopuksi ojassa ei käyty montaa kertaa ja kaikki ketkä halusivat pääsivät kokeilemaan sauvoilla ohjaamista.\nRälläämisen jälkeen otimme vaunun kanssa kuvia aikuiseen makuun. Eräs taistelijoista ikuistikin ajokin kartoittamalla vaunusta 3D kuvan omaa akateemista käyttöä varten. Sää oli edelleen aamuisen monsuunin jäljiltä kostea ja lämpötila oli tippunut roimasti. Meidän oli tarkoitus pitää illan päätteeksi kesämiäskisa, mutta epävarmat olosuhteet pakottivat meidän seurueen taktiseen vetäytymiseen mökin lämpöön. Sauna houkutteli ja se lähti lämpeämään todella nopeasti mökille päästyämme. Mukana oleet armaturrin polttotekniikan asiantuntijat ratkaisivat nopeasti kaikki lämpöön liittyvät ongelmat: saunan, grillin ja läheisyyden. Grillaimme parasta alennuslihaa ja saunoimme. Tosin ajatuksemme ottaa vielä muutama jynkkykuva vedessä, kariutui veden lämpötilan laskiessa lähelle jäätymispistettä. Tämä ei ole kalamiesten sepityksiä vaan useamman teekkarin empiirisesti kokema asia.\nIllan jatkuessa linnottauduimme pahoja henkiä vastaan syvälle mökin sohviin. Hämärässä tuvassa aloimme kertomaan tarinoita ja homma eskaloitui jatkuviin epäilyihin siitä, miten joku paikalla olija olisikin ihmissusi… pelasimme peliä, tosin omilla säännöillämme ja viitekehyksenä oli toinen maailmasota ja lappi. Toimintamme oli tässä vaiheessa iltaa niin poliittisesti epäkorrektia, että jos asia olisi nauhoitettu niin jokainen meistä olisi tämän jälkeen toistemme kurkuilla, jos tästä siis muistettaisiin mitään. Toisin sanoen ilta oli legendaarinen.\nSunnuntai aamuna/ päivänä silloin kun jokainen jostain kolostaan noustuaan, koki olevansa elävien kirjoissa, päätimme pistää kimpsut, tykit ja kampsut kasaan ja palata takaisin rannoille. Sovimme keskenään että emme puhu kesäpäivistä ja tämäkin teksti on rajoilla mitä asiasta kehtaa julkaista.\nKursiokapteenin loki\n","permalink":"/blog/kesoper2/","tags":null,"title":"Kesäoperaatio 2024 2/2"},{"categories":["Lateres","Kesäoperaatio","2024"],"contents":"Kesäoperaatio 2024 1. päivä 9.8.2024\nOli perjantai 9. elokuuta ja istuskelin LUT Buffassa syömässä. Kello näytti puolta päivää ja mietiskelin että mitähän tarviin mukaan lateresin kesäpäiville. Muistellessa edellistä vuotta pöytäseuran kanssa, tulin(tirsk) päätökseen että parasta varautua keskiverto maailmanloppuun. Tarvitsisin mukaan taisteluvarusteet ampumaradalle ja läjän tykkejä joilla kisata. Toki majoitus tulisi olemaan mökillä mallia improvisoitu niin makuupussi ja alusta ovat ehdottomat. Tärkeimpänä kuitenkin oli saada reissulle mukaan jokin ajopeli, sillä tulisimme ajamaan viikonlopun aikana ristiin rastiin pitkin etelä-savoa.\nSain lainaan firmalta -96 vuoden t4 syncro portterin jolla pystyisi kyyditsemään 9 henkeä maailman ääriin. Ehtona toki oli että hitsaisin pakoputken ennen reissua. Lounaan jälkeen päätin hurautta tallille ja soittaa hieman miggiä ennen lähtöä. Laittelin pari postimerkkiä pelkääjän oven alla olevaan mutkaan joka hieman hillitsi 2.4 litraisen voimakoneen ääniä. Uskoin että matkalaiset arvostaisivat tätä vaikka itse ehkä salaa nautin niistä. Lisäksi vaihoin takarenkaat jotka olivat ottaneet työmaalla osumaa itseensä.\nKun menopeli oli varmistettu ja tankattu hurautin upseerikerholle pakkaamaan sekä kaluston että miehistön kyytiin. Valitettavasti meidän aikamääreet eivät toteutuneet ja jouduin tekemään kunniakierroksen keskustan kautta ennen kuin pääsimme marssikäskyssä määrätylle aloitustasalle LUT yliopiston pääovien eteen. Kävimme ovien edessä läpi kesäpäivien varomääräykset jotka olivat hyvin ankarat. Käsittelisimmehämme useita eri a-tarvikkeita pitkin viikonloppua. Kun puheet oli pidetty ja kuvat otettu todistusaineistoon pääsimme lähtemään moottorimarssille.\nReittimme kulki Lappeenrannasta tietä 13 kohti Mikkeliä. Olin marssikäskyssä antanut tähän kohtaan marssitauon ja toteutimme sen vierailemalla paikallisessa elintarvikeliikkeessä, olihan taistelijoilla jano. Halusimme pitää operaation piilossa desanteilta, joten ajoimme HPA:n parkkipaikan reunaan pistoon. Olimme varautuneet tähän ja peittelimme ajoneuvon naamioverkoilla jottei uteliaat silmät sitä huomaisi takana olevasta floorasta ja faunasta. Valitettavasti omat operaattorimme jotka suorittivat alueella toista operaatiota onnistuivat spottaamaan meidät ja jouduimme pitämään tauon lyhyenä. Onnistuimme kuitenkin täydentämään ruoka \u0026amp; juoma varastot. Tärkeimpänä oli 70cl nestemäinen lahjus jota tarvittaisiin seuraavana päivä polttoaineeksi.\nTauon jälkeen jatkoimme matkaa kohti länttä jossa muistelujen mukaan kokoontumispiste pitäisi sijaita. Noin 30-60min(riippuu keneltä kysytään) kestoisen kurvailun jälkeen pysäytin pakun seesteisen rantamökin pihalle. Oli aika aloittaa alueen valtaaminen ja sen linnoittaminen omiin tarkoituksiin. Osastomme tiesi mitä pitää tehdä. Aivan kuin se olisi tullut jostain selkärangasta tai sitä olisi vuosia harjoiteltu. Voi myös olla että kyseessä on osa suomalaista taistelijan genetiikkaa… sauna ja grilli leimahtivat välittömästi tulille ja jaloimmat saaliseläimet lätkäistiin grilliin makkaran muodossa. Oli aika aloittaa Kesäpäivät.\nKursiokapteenin loki\n","permalink":"/blog/kesoper1/","tags":null,"title":"Kesäoperaatio 2024 1/2"},{"categories":["Lateres","Senni","2023"],"contents":"Blogiin kirjoittamisessa on ollut pitkä tauko, mutta mulla ei ole oikein ollut mitään mielenkiintoista mitä olisin voinut julkisesti kertoa. Pahoittelut siitä lukijoille ja kerholle!\nTJ0 napsahti minulle ja monelle muulle torstaina 14.12.2023. 347 aamua takana ja kotiin vänrikkinä. 11 ja puoli kuukautta meni nopeammin kuin olisin ikinä voinut odottaa. Tätä kirjoittaessani olen matkalla juhlimaan intin päättymistä, mutta mielessä on myös surua ja haikeutta. Viimeisenä päivänä kaverit, jotka olivat koko syksyn hajoilleet ja malttamattomina laskeneet aamuna yhtäkkiä itkivät eivätkä halunneetkaan lähteä patteristamme reservin lämpöän.\nVarusmiespalvelus on kokemus, joka on niin ainutlaatuinen ja ihmistä muuttava matka etten usko että sitä voi koskaan ymmärtää jos ei itse sitä tee. Itse en vielä näin alle vuorokauden reservissä viettäneenä oikein itsekkään tajua mitä on juuri käynyt läpi.\nLähdin palvelukseen hyvin lyhyen harkinnan jälkeen, 24-vuotiaana, korkeakoulu kesken ja naisena. Moni ihmetteli, kauhisteli, nauroi mutta minua myös tsempattiin ja ihailtiin rohkeudesta. Olen alusta asti saanut loputtoman ja korvaamattoman tuen äidiltäni, poikaystävältäni, ystäviltäni ja Lappeenrannan opiskelijayhteisöltä, Lateres ja Kapu erityismainintana.\n2.Kenttätykistöpatteri oli maailman paras yksikkö palvella. Patterin yhteishenki, lämmin ja huumoririkas ilmapiiri ja loistava henkilökunta tekivät vuodesta todella positiivisen. Yhdessä tehtiin täysillä kun oli sen aika, mutta myös naurettiin ja otettiin rennosti kun oli lepäämisen vuoro. Kesällä vietin 100 päivää Haminassa RUKissa, josta selvittiin 2.KT:n muiden upseerioppilaiden kanssa yhdessä toisiamme tukien.\nVaikka olinkin n. 4-5 vuotta vanhempi kuin muut palvelustoverini, ei se vaikuttanut juuri mitenkään heidän suhtautumiseensa minuun. Moni yllättyi kun sai tietää ikäni, eikä kukaan sitä aktiivisesti ajatellutkaan. Kun viettää samassa huoneessa vuoden ajan 14 muun ihmisen kanssa ja käy läpi vaativia harjoituksia, marsseja ja muita koitoksia, hitsautuu porukka yhteen vaikka ihmiset olisivat kuinka erilaisia. Kenenkään siviilielämän kuviot eivät merkinneet palveluksessa, vaan se mitä olit ja teit siellä ollessasi.\nItseään on vaikea kehua, mutta pakko sanoa että olen itsestäni ylpeä. Pärjäsin alokaskaudella ja AUKissa hyvin, pääsin RUKiin parhailla pisteillä ja sain haluamani tehtävän Vekaralle palattuani. Varusmiespalveluksen suorittaminen ei ole helppo tehtävä, eikä ole itsestäänselvää että sen suorittaa loppuun aloitettuaan. Arvostan todella paljon jokaikistä joka sinne menee, pakotettuna tai vapaaehtoisena, ja suorittaa määrätyn palvelusaikansa loppuun. Palvelus ajoittain hajottaa, väsyttää, vituttaa, lyö kuvainnollisesti turpaan henkisesti ja fyysisesti ja kestää puolesta vuodesta jopa vuoteen. Se kasvattaa lhmistä sitkeämmäksi, sisukkaammaksi ja vahvemmaksi, eivätkä pienet vastoinkäymiset enää tunnu niin pahoilta.\nKestää varmasti hetki totutella ajatukseen, etten enää nouse sunnuntaina lomabussiin ja palaa Vekaranjärvelle. En enää herää 5:30, marssi ruokailuihin muodossa samoilla kellonlyömillä, en lähde harjoituksiin ja nuku teltassa vesilammikossa ja herää tunnin välein kamiinan räminään tai sammumiseen, en pue taisteluvarustusta ylleni, en johda omaa ryhmääni, en pidä jokapäivä samoja PV:n vihreitä vaatteita, en tee punkkaa, ja kaikista riipaisevimpana; en enää näe jokapäivä palvelustovereitani, joitain en ehkä enää koskaan.\nKiitos 2.KT, kiitos Hamina, kiitos Vekaranjärvi. Vänrikki Auvinen lähtee kotiin!\n","permalink":"/blog/senni_15/","tags":null,"title":"Sennin viimeinen inttiblogi"},{"categories":["Lateres","Haalarimerkit","Toiminta"],"contents":"Haalarimerkit LaTeRes myy haalarimerkkejään mm. erilaisissa opiskelijatapahtumissa. Meidän kovat myyntitykit voit myös löytää esimerkiksi G baarin sykkeestä tai Vierulan lenkkisaunoista.\n","permalink":"/toiminta/haalarimerkit/","tags":null,"title":"Haalarimerkit"},{"categories":["Lateres","Varustearvostelu","2023"],"contents":"Varustearvostelu: Särmä TST M05 Taistelupaita Päivämäärä: 15.10.2023\nVarusteen nimi: Särmä TST M05 Taistelupaita\nPV-yhteensopivuus: Kyllä\nAnnettu arvosana: 3/5\nMaksettu hinta: 108e\nSanallinen arvostelu:\nMarkkinoiden halvin taistelupaita toimii hyvin kesäisenä ampumaratapäivänä. “Taistelupaita” nimi kuitenkin hämää, sillä tämä tuote soveltuu hieman kehnosti taisteluihin. Paita ei ole palosuojattu, toisin kuin PV/Hakon/Cryen (ja Lekan entinen M05 FR taistelupaita), joten kovin lähelle avotulta tai muita palavia asioita ei kannata mennä. Lisäksi paidan kangas ei tunnu kestävältä, sillä jo ensimmäisen ampumakerran jälkeen taistelupaidan keskivartalossa oli havaittavissa kankaan kulumista. Kahden kertausharjoituksen jälkeen trendin kehitys on jatkunut, ja paidan keskivartalo on melko nuhjuisen näköinen.\nPaidan leikkaus on mielestäni onnistunut kaulusta lukuunottamatta. Hihat ovat mielestäni hyvin toteutettu, mutta kaulus on liian lyhyt ja kireä, eikä kangas oikein jousta PV:n taistelupaidalle mukavaan tyypilliseen tapaan. Paita hengittää melko hyvin, joten kaikista kuumimmalle kesäpäivälle paita sopii sinänsä hyvin. Kuitenkin Suomessa nämä päivät ovat rajallisia, joten itse pidän enemmän PV:n taistelupaidan lämpimämmästä keskivartalokankaasta. Liikkeessä pysyessä PV:n taistelupaidalla pystyi olemaan ilman aluskerrastoa jopa -5C asteessa ilman tuulta. Lekan paidalla tulee kylmä +5C asteessa.\nSärmä TST M05 Taistelupaita soveltuu hyvin ampumaratapäiville, joilla ei ryömitä pitkiä matkoja ja lämpötilat pysyvät yli +10C asteessa. Hintansa puolesta taistelupaita pesee muut M05 kuosilla valmistetut mennen tullen. Kulutuskestävyys ja kaulus jättävät paljon toivomisen varaa, ja ne olisi Varustelekan helppo korjata, mutta halua tälle ei vielä tunnu löytyvän. -1,5 tähteä kestävyydestä ja -0,5 tähteä kauluksesta.\n\u0026ndash; Manu Heiskanen\n","permalink":"/blog/arvostelu_1/","tags":null,"title":"Varustearvostelu: Särmä TST M05 Taistelupaita"},{"categories":["Lateres","Ammunta","Toiminta"],"contents":"Ammunta LaTeRes järjestää viikoittain ammuntoja sekä uusille että kokeneemmille ampujille. Järjestämämme ammunnat ovat kaikki SRA (sovellettu reserviläisammunta) pohjaisia. Järjestämme vuoroviikoin perusammuntoja, joissa keskitytään ammunnan perusteisiin ja toiminnallisia-ammuntoja, joissa ammuntaan otetaan mukaan liikettä. Toiminnallisiin ammuntoihin osallistujalta vaadimme RUL PLUS jäsenyyden tai muun vastaavan ampumavakuutuksen. Ammunnat on yleensä räätälöity siten että tehtävät harjoitteet vaihtelevat ampujan osaamistason mukaan. Ammunnat koostuvat ohjatusta osiosta, jossa annetaan ohjattua ampumakoulutusta sekä vapaasta osiosta, jossa on mahdollista kokeilla yhdistyksen sekä muiden jäsenten aseita tai hioa omaa ampumataitoaan vielä pidemmälle.\nAmmunnat järjestetään pääasiassa Muukossa, mutta toiminnallisia ammuntoja välillä myös Raja- ja Merivartiokoulun ampumaradoilla. Yliopistolta ajaa autolla Muukkoon n. 20min. Ammunnan harrastaminen on LaTeRes:in jäsenille hyvin opiskelijaystävällistä, sillä ammunnoissa ei tarvitse maksaa kuin ammutut patruunat sekä 1 € \u0026lsquo;ratamaksu\u0026rsquo;. Ammuntoihin kuljetaan jäsenten kesken järjestetyillä kimppakyydeillä.\nJoten oletpa sitten kokenut ampuja tai ammunnasta kiinnostunut aloittelija niin laita infokanava seurantaan ja ilmoittaudu rohkeasti mukaan seuraaviin ammuntoihin!\n","permalink":"/toiminta/ammunta/","tags":null,"title":"Ammunta"},{"categories":["Lateres","Airsoft","Toiminta"],"contents":"Airsoft Lateres järjestää jäsenistölleen satunnaisesti airsoftia. Pelejä pyritään järjestämään ainakin parin viikon välein pääosin viikonlopuille sijoittuen. Tapahtumien sisältöä pyritään vaihtelemaan aina rennoista mättöpeleistä omatoimiseen harjoitteluun ja kaikkea siitä väliltä. Omien pelien lisäksi jäsenistö tekee satunnaisesti koordinoituja iskuja lähialueen muiden airsoft-yhdistysten peleihin.\nToimintaa voi tulla kokeilemaan vaikka ei olisi omia aseita. LaTeResilta löytyy lainavälineitä viidelle henkilölle. Lisäksi, aktiivisilta jäseniltä löytyy useita ”varapyssyjä”, joten Lateresin kanavilla kyselemällä saa yleensä sopivan kuularuiskun lainaan.\nPääasiallisena pelipaikkana toimii käytöstä poistettu vanha Skinnarilan koulu. Koulun osoite on Ostosraitti 3 Skinnarilassa, joten paikalle ei ole pitkä matka yliopistolta.\nKerhon airsoft pelien säännöt löydät täältä.\n","permalink":"/toiminta/airsoft/","tags":null,"title":"Airsoft"},{"categories":["Lateres","Kerhoilta","Toiminta"],"contents":"Kerhoillat LaTeRes järjestää osana normaalia toimintaansa kerhoiltoja jäsenilleen. Kerhoiltojen tarkoituksena on tuoda jäseniä yhteen ja tarjota aika ja paikka maanpuolustushenkiseen oleskeluun ja tekemiseen. Kerhoiltoja järjestetään normaalisti joka toinen tiistai LaTeResin kerhotalona toimivassa vanhassa Salpalinjan bunkkerissa. Tuttavallisemmin bununa tunnettu LaTeResin käyttöön annettu konekivääribunkkeri tarjoaa loistavat puitteet ja tunnelman kerhoilloille. Bunu sijaitsee Punkkerikatu 5:n takana olevassa metsässä. Helpoiten paikalle löytää kulkemalla Lampisuonkatu loppuun asti ja seuraamalla portaita alas.\nBunkkerin sijainti ","permalink":"/toiminta/kerhoilta/","tags":null,"title":"Kerhoillat"},{"categories":["Lateres","Animeillat","Toiminta"],"contents":"Animeillat Taistelijoiden moraalin ylläpitämiseksi tapahtumiin kuuluu myös Animeillat, yhteistyössä LaKun kanssa. Näissä iltamissa nautitaan ja arvostetaan parasta tarjontaa mitä Japanin onnellisesta saarivaltiosta löytyy, kriitikoiden rakastimista klassikoista mitä oudoimpiin kulttituotantoihin. Tapahtumassa tarjolla myös popkornia ja virvokkeita oikean elokuvaelämyksen saavuttamiseksi. Älä siis emmi ja liity joukkoon ihailemaan kaunista piirrosjälkeä ja kutkuttavia tarnoita!\nTapahtumassa Japaninkielinen ääniraita (dubbi katsojat älkää vaivautuko), tekstitys joko suomeksi tai englanniksi saatavuuden mukaan.\n","permalink":"/toiminta/animeilta/","tags":null,"title":"Animeillat"},{"categories":["Lateres","Senni","2023"],"contents":"Kokelas\nElokuun puolessa välissä muutin Haminasta takaisin Vekaranjärvelle - rakkaaseen 2. kenttätykistöpatteriin!\nPari viikkoa upseerikokelas Auvisena ovat sujuneet hyvin. RUKin jälkeen vastuu varusmiesjohtajana on suurempi, mutta silti Vekaralle paluun jälkeen olen pystynyt ottamaan vähän rennommin. Johtajakaudella aikataulu on väljempi ja joustavampi. RUKissa tahti on kova ja jos poissaoloja kertyi 15, olisi kurssi keskeytynyt. Nyt olen kuluttanut muutaman HL-lomapäivän ja pitänyt pitempiä viikonloppuja, ja jopa varannut hammaslääkäriajan jota en kehdannut Haminassa varata välttääkseni poissaoloa!\nOman tehtäväni koulutus alkaa vasta E-jaksolla, joten nyt ohjelmani on ollut melko sekalaista. Me kokelaat osallistumme paljon nuorten tykkimiesten kouluttamiseen ja olemme olleet heidän harjoituksissaan mukana. Nytkin olen lähdössä huomenna taisteluharjoitukseen tvällärin ja kouluttajan hommiin. Viime viikko kului kokonaan B-ajolupakurssilla, josta sain luvan ajaa Puolustusvoimien henkilöautoja.\nOmassa tehtävässäni saan pienen ryhmän joka koostuu kokonaan oman saapumiseräni taistelijoista. Nyt K-kaudella olen tykännyt viettää aikaa nuoren saapumiserän kanssa ja heidän kouluttamisestaan. Heissä näkyy paljon samaa kuin itsessänikin puoli vuotta sitten. Kouluttaessa muille sotilaan perustaitoja huomaa, että jossain ihmeen välissä kuin huomaamatta on itselle kertynyt melkoinen pakka taitoa ja osaamista mistä ei olisi voinut kuvitellakkaan viime tammikuussa.\nTiistaina kolahtaa TJ 100 ja aurinko näyttäytyy ensimmäisen kerran. Vielä on omakin SA-tehtävä kokonaan perehtymättä ja monta harjoitusta edessä, joten loppuaika varmaan kuluu entistäkin nopeammin.\n","permalink":"/blog/senni_14/","tags":null,"title":"Kokelas"},{"categories":["Lateres","Senni","2023"],"contents":"KURSSIJUHLA\nLauantaina 30.7. koitti kauan odotettu päivä - RUKin kurssijuhla. Perinteinen juhla järjestetään upseerioppilaiden toimesta aina kurssin loppupuolella. Oppilaat saavat juhlaan avecin joiden kanssa sitten pääsevät juhlimaan. Lisäksi juhlaan osallistuu paljon arvokkaita kutsuvieraita - meillä muunmuassa kenraalimajuri Jukka Jokinen ja kurssin 162 edustaja Jorma Ollila.\nJuhlaa on valmisteltu oppilaskunnan hallituksen toimesta jo koko kesä, mutta loppurutistus tapahtui perjantaina juuri 8 päivän ATAH -harjoituksen jälkeen. Kaikki oppilaat yhdessä rakensivat, somistivat ja harjoittelivat esityksiä. Itse olin osallisena speksissä - huumorinäytelmässä jossa aiheena oli varusmiesten arki RUKissa.\nJuhla alkoi keskipäivällä perinteisellä ruusurynnäköllä. Oppilaat ryntäsivät aveciensa luo ruusut suussaan, jonka jälkeen pääsimme viettämään hieman vapaa-aikaa. Ennen ruusurynnäkköä yksi upseerioppilas kosi aveciaan keskellä päärakennuksen kenttää koulunjohtaja eversti Mika Salon juontamana, joka loksautti kyllä suut auki kaikilta. Avec taisi sanoa kyllä.\nJuhlalounaan ja varuskuntaan tutustumisen jälkeen siirryime päärakennuksen maneesiin pääjuhlaan. Maneesin saunamaisissa oloissa seurasimme puheita ja musiikkiesityksiä. Tämän arvokkaamman tilaisuuden jälkeen siirryimme koulun takana sijaitsevaan Bastioni-telttaan vapaamuotoisempaan iltajuhlaan. Iltajuhlassa oli tarjolla juomaa ja ruokaa sekä esiintymässä oli RUKin kurssibändi ja Ahti.\nBastionin jälkeen palasimme vielä maneesiin katsomaan speksiä. Itse olin lavalla pienessä roolissa, joten sain hupini myös kulisseissa tapahtuvasta koheltamisesta. Speksin jälkeen oli aika hypätä busseihin ja siirtyä Vantaalle asti hotelleihin yöksi.\nKurssijuhla oli hienoin ja erikoisin palveluspäivä koko intin aikana. On hienoa kun kova kurssilla tehty työ palkitaan yhdellä tälläisellä viikonlopulla jossa vielä viimeisen kerran pääsee irrottelemaan kurssikaverien kanssa. Nyt jäljellä on enää Joha ja kurssi on taputeltu.\n","permalink":"/blog/senni_13/","tags":null,"title":"KURSSIJUHLA"},{"categories":["Lateres","Senni","2023"],"contents":"RUK jatkuu\nMoro! Palvelus on virallisesti hipunut puolenvälin yli ja uudet alokkaatkin saatiin Haminaan ja muualle Suomeen pari viikkoa sitten. Vanha saapumiserä siirtyi reserviin ja me puolestaan muutuimme vanhaksi saapumiseräksi. Fiilikset olivat vähän haikeat kun tietää, että Vekaranjärvelle palatessa oman erän puolen vuoden miehet ja omat johtajat eivät enää ole siellä, vaan vastassa on lauma ihan uusia tyyppejä joita pitäisi johtaakkin.\nSamalla olo on myös hyvä, kun puolen vuoden merkkipaalun on saavuttanut ja jäljellä on vähemmän kuin takana. Tänne asti on selvitty, RUKia on jäljellä 4 viikkoa ja pian pääsee kotiyksikköön johtajakaudelle sekä kouluttautumaan ihan oman sodanajantehtävään. RUKissa kenttätykistölinjalla koulutus on melko geneeristä ja keskittyy yleisemmin tykistöpatterin johtamiseen. Olen kuitenkin kokenut oppineeni paljon hyödyllisiä yleisasioita tykistön toiminnasta ja johtamisesta yleistasolla jotka varmasti ovat hyödyksi.\nNyt edessä on vielä viimeinen maastoharjoitus, kurssijuhla ja johtamisharjoitus JOHA. Kaikkia näitä odotan kovasti, melkein vaikea päättää kumpaa enemmän, kurssijuhlaa vai johaa \u0026ldquo;:D\u0026rdquo;. Kesää on päässyt nyt viettämään vähän rankemmalla ohjelmalla kuin aiemmin, mutta voin silti sanoa että tämä kesä menee elämäni parhaimpiin.\n","permalink":"/blog/senni_12/","tags":null,"title":"RUK jatkuu"},{"categories":["Lateres","Senni","2023"],"contents":"TJ 178 - kohta puoliväli\nHaminasta terveisiä, on pitäny niin kiirettä etten ole oikein kerennyt kirjoittamaan.\nKoko asepalvelus ja myös RUK lähestyy puoliväliä, TJ kun napsahtaa 173 niin aamujuna kääntyy. Ensimmäiset puoli vuotta ja ensimmäinen puoli RUKista ovat liitäneet ohi nopeammin mitä olisin voinut kuvitella. Ihan kohta oma johtajakausi ja Vekaranjärvelle paluu onkin jo täällä.\nRUKin ensimmäiset viisi viikkoa ovat sujuneet hyvin. Lomia meillä ei hirveästi ole, joten aika menee nopeasti lomista lomiin. Olemme oppineet paljon uutta aselajistamme tykistöstä, sen kalustosta ja organisaatiosta. Johtaja- ja kouluttajakoulutus on RUKissa ollut myös todella laadukasta ja antoisaa. Täällä on oikeasti päässyt tekemään töitä ja panostamaan saadakseen hyviä tuloksia, sillä asiat ovat haastavia ja kurssitoverit ovat myös päteviä, motivoituneita ja kilpailuhenkisiä. Olo on kuitenkin itsevarma ja tunnen saavani täältä hyvät eväät jaosjohtajan tehtääviin Vekaranjärvelle.\nRUK on perinteikäs instituutio. Oppilaskunta järjestää paljon yhteishenkeä kohottavaa ohjelmaa. Lähes jokaisella on jokin pesti, joka liittyy oppilaiden yhteiseen toimintaan. Itse olen vaakunaryhmässä, joka suunittelee ja laatii yksikkömme oman kurssivaakunan joka ripustetaan aulaamme. Kurssijuhla, kurssikirja, kurssipuku yms. teettävät paljon töitä ja koko kurssi kantaa yhdessä kortensa kekoon näiden asioiden tiimoilta. Perinteisistä tapahtumista puheenollen ylihuomenna ohjelmassa meillä on Kirkkojärven marssi, joka näillä keleillä tulee olemaan aikamoinen rutistus.\nTämä viikko on onneksi muuten lyhyt ja Kirkkiksen jälkeen jo torstaina pääsen juhannuksen viettoon. Välillä meitä upseerioppilaitakin hellitään.\n\u0026ndash; uo Auvinen\n","permalink":"/blog/senni_11/","tags":null,"title":"TJ 178 - kohta puoliväli"},{"categories":["Lateres","Senni","2023"],"contents":"Hamina\nReilut viikko sitten koitti jännittävä päivä; RUK ja AUK2 -valintapäivä. Pitemmittä puheitta, tulin valituksi Maavoimien reserviupseerikurssille numero 262! Wappuviikonloppu lappeen Rannoilla oli valintapäivän jälkeen olikin oikein juhlallinen myös siitä syystä. Monet Lateresin aktiivit ja muut maanpuolustuksesta kiinnostuneet opiskelijatutut tulivat moikkaamaan ja onnittelemaan, mikä oli todella motivoivaa.\nViimeinen viikko Vekaranjärvellä meni rennosti. Varusteiden palautuksessa oli aikamoista haipakkaa, mutta muuten lähinnä odottelimme lauantaita ja lähtöpäivää. Viimeiset kolme päivää olimme samoissa vaatteissa ja nukuimme makuupusseissa kun kaikki varusteet oli jo palauteltu. Perjantaina kerkesimme vielä Karjalan Prikaatin vuosipäivän paraatiin ja saimme herkutella skapparien kakkukahvien jämillä. :)\nNyt on kolmas päiväni Haminassa. Tulin Vekaranjärveltä RUKiin valittujen linjakavereideni kanssa Tulipatteriin. Minut tullaan kouluttamaan Patteriupseerilinjalla. Myöhemmin Vekaranjärvellä kouluttaudun tarkemmin omaan varsinaiseen sodanajantehtävääni. Alku RUKissa on ollut kiireinen ja orientaatiopainotteinen kuten arvata saattaa. Täysin uusi kaupunki, uudet ihmiset ja uudet rakennukset, tavat ja käytännöt ovat aiheuttaneet pientä koti-ikävää 2. Kenttätykistöpatteriin, mutta onneksi olemme pitäneet tiiviisti yhtä vanhojen linjalaisteni kanssa. Toki tutustuen samalla uusiin ihmisiin. On ollut hauska nähdä mitä mankeleita syntyy, kun ympäri Suomen eri varuskunnista tulleet tekevät asioita omilla tavoillaan.\nHamina ja RUK on hieno paikka. Olemme päässeet päärakennuksella tulojuhlaan, jumalanpalvelukseen ja nimitystilaisuuteen (aliupseerioppilaista upseerioppilaiksi). Varuskunta on kiinteä osa Haminan keskustaa, ja iltavapailla pääsee suoraan kaupungin palveluiden piiriin. Iso ero Vekaranjärvelle, joka on käytännössä metsän keskellä.\nSuuret 14 viikkoa edessä, mutta intoa ja motivaatioa täynnä kohti niitä!\nUpseerioppilas Auvinen\n","permalink":"/blog/senni_10/","tags":null,"title":"Hamina"},{"categories":["Lateres","Senni","2023"],"contents":"TJ 237\nIntin tähänastisesti rankin viikko on nyt takana. Tällä viikolla suoritin AUK 1 johtajatehtäväradan sekä koulutushaaramarssin. Molemmista oli jaossa pisteitä tehtävävalintoja ajatellen, ja koulutushaaramarssin suorittaneet saivat koulutushaaramerkin ja sen käyttöoikeuden. Molemmat tuli suoritettua kunnialla läpi ja nyt omaa hihaa koristaakin tykkimiehen merkki.\nKilometrejä kertyi kolmeen vuorokauteen 100 ja unta sai yhteensä 7 tuntia. Molemmissa suorituksissa oli erilaisia tehtävärasteja, joissa testattiin käyttätymistämme väsyneinä, nälkäisinä ja rasittuneina yllättävissä tilanteissa, sekä miten hyvin koulutushaarakaudella oppimamme käytännön asiat ovat hallussa.\nMarssi oli sekä fyysisesti että henkisesti rankka. Isompia loukkaantumisia ei itselle sattunut, mutta jalat ja hartiat olivat ajoittain todella kovilla. Kivusta oppii kuitenkin olemaan välittämättä ja askel kerrallaan mentiin eteenpäin. Väsymys pisti myös monella nupin aika sekaisin, ja valvotun yön jälkeisenä aamuna itse nukuin lähes jokaisella pysähdyksellä minuutin torkkuja milloin missäkin; ojissa, kantojen päällä, lumihangessa\u0026hellip;\nViikko oli yksi hienoimpia kokemuksia intissä ja elämässä ylipäätään. Olo on nyt mitä mahtavin, kun itsensä on vetänyt äärirajoille mutta selvinnyt haasteesta kunnialla läpi. Viikon huipennukseksi sain lomillelähtöpäivänä ylennyksen oppilakorpraaliksi neljän muun AUK-linjalaisen kanssa ensimmäisinä. Tästä on hyvä jatkaa eteenpäin AUK 1 kahta viimeistä viikkoa kohti.\n","permalink":"/blog/senni_9/","tags":null,"title":"TJ 237"},{"categories":["Lateres","Senni","2023"],"contents":"TJ 255 Kirjoittelen tätä postausta kello 0425 2. apupäivystäjän hommissa. Mikään ei ole mukavampaa kuin 2. ap nakki lomilta palatessa.\nAUK on lähtenyt vauhdikkaasti käyntiin. Ensimmäisen AUK-viikon sain olla linjamme ensimmäinen oppilasjohtaja. Oppilasjohtaja harjoittelee johtamista vertaisillaan, eli ohjasin ja johdin muita linjalaisiamme viikon ajan. Pesti napsahti aika yllättäen, ja ensimmäisenä ei oikein voinut ollaa mallia muista. Viikko meni silti onnistuneesti. Omien vertaisten johtaminen oli kuitenkin haastavaa, käskyjen antaminen ja vastaanottaminen samanarvoisilta samanarvoisille herättää jos jonkinmoisia tunteita.\nKH-kauden lopulla ja AUKin alussa olemme päässet tekemään paljon kaikenlaista uutta. Harjoittelimme tulevaa KH-koetta varten 25 kilometrin harjoitusmarssilla. Tetsaamisen ja jääkäriryhmän etenemisen lisäksi olemme päässeet treenaamaan paljon taistelua rakennetulla alueella, ja suorittamaan yhdet TRA-kovapanosammunnatkin. Viime viikon kohokohtana pääsimme ampumaan PKM-konekivääreillä.\nAUKin ensimmäinen viikko oli fyysinen, mutta nyt alkaa oppituntipainotteisempi jakso. Nyt vaaditaan taas pitkästä aikaa kunnon istumalihaksia, hyviä muistiinpanoja ja pänttäämistä fyysisen suorittamisen sijasta. Edessä on myös vähän pidemmät pääsiäisen juhlalomat, joiden aikana aion osallistua lappeen Rantojen wapputapahtumiin. Nähdään ainakin Lavatansseissa ja Wappusitseillä!\n","permalink":"/blog/senni_8/","tags":null,"title":"TJ 255"},{"categories":["Lateres","Senni","2023"],"contents":"TJ 271\nHetki on vierähtänyt viime kirjoituksesta. KH-kausi alkaa olla jo päätöksessään. Ensi viikko on viimeinen viikko ennen AUK 1 -kurssin alkua. Sitten saankin ensimmäisen merkin rinnuksiin, aliupseerioppilaan raidan. Karjalan Prikaatissa nimittäin sotamies ei saa arvomerkkiä ennen puolta vuotta erottuakseen vanhasta miehistöstä.\nKH (koulutushaara)-kaudella me tuliasemalinjan aliupseerikurssille suuntaavat olemme kulkeneet yhdessä puolen vuoden tuliasemamiesten kanssa muodostaen yhteisen koulutusosaston. AUKin alkaessa alamme kulkea täysin omassa 16 hengen porukassamme. Vaatimustaso tulee taasen asteen nousemaan ja uskon että AU-kurssin porukan kesken hitsaannumme vielä enemmän yhteen.\nKH-kausi on ollut antoisa. Olemme päässeet tekemään paljon ja meille on koulutettu monia uusia taisteluvälineitä. Tällä viikolla olimme kaksi yötä metsässä koulutushaarakauden ampunaharjoituksen merkeissä. Ensimmäisenä päivänä paistoi oikein miellyttävä aurinko, mutta loppuajan satoi vettä. Kaikki varusteet olivat litimärkiä ja teltassa oli liukumäkiä vajaa vesipuisto Serena. Silti jotenkin fiilis onnistui pysymään korkealla ja itse tykkäsin harjoituksesta. Kohokohta oli kovan käsikranaatin heitto ensimmäisenä päivänä. Voin myöntää että intissä ei ole mikään asia jännittänyt niin paljon kuin se. Onneksi saimme harjoitella heittoa perusteellisesti ja skapparit osasivat pitää tunnelman kevyenä.\nTässä harjoituksessa pääsimme myös käymään toisena iltana Pahkajärven sotilaskodissa ja saunassa. Eipä ole aiemmin sauna tuntunut noin hyvältä kuin kesken metsäharjoituksen, vaikka siellä vain noin vartin kerkesi olla.\nEnsi viikolla on eräs vähän rankempi suoritus edessä, josta myöhemmin lisää. Harkitsinkin sen vuoksi Lateresin vujujen skippaamista, mutta kuitenkin päätin ostaa lipun! Nähdään siis siellä.\n","permalink":"/blog/senni_7/","tags":null,"title":"TJ 271"},{"categories":["Lateres","Senni","2023"],"contents":"Haaveet ei kaatuneet\nKeskiviikkona oli kauan odotettu Haaveet kaatuu -päivä, eli saimme tietää millä koulutuslinjalla jatkamme. Pääsin sinne minne halusin - Tuliasemalinjan aliupseerikurssille.\nLinjojen valintojen myötä alokaskauden tuvat hajotettiin ja meidät jaettiin asumaan linjalaistemme kanssa. Samalla yksikköömme muutti porukkaa naapuriyksiköistä, joten on taas uusia nimiä ja naamoja opeteltavana. Siirryin myös samalla täysnaistuvasta sekatupaan. Ainakin alkuun uusi tupa vaikuttaa hyvältä, ja nyt meitä yhdistää myös yhteinen koulutuslinja ja tavoitteet.\nEnnen AUK 1:sen alkua meillä on vielä koulutushaarakausi edessä. Vaatimukset nousevat ja samalla meitä arvioidaan tulevia RUK-valintoja varten. Nyt kun ei tarvitse enää jännittää AUKiin pääsyä, alkaa uuden maalin tavoittelu: reserviupseerikoulu. Linjaltamme pitäisi olla melko hyvä mahdollisuus päästä RUKiin, mutta silti edessä on paljon sykkimistä jos sinne pääsemistä tavoittelen.\nOlen tällä hetkellä taas vaihteeksi kiinni, kolmatta kertaa intin alkamisesta. Aika tosin on mennyt taas nopeasti. Koko yksikön arjen muuttuminen on tuonut paljon ohjelmaa ja tekemistä. Enää kaikilla monneilla ei ole sama ohjelma, enkä enää mene samojen vanhojen tuttujen kanssa joka paikkaan. Kuri alkoi myös heti koventua arjen palveluksissa meille AUKiin valituille. Kiinnioloviikonlopun kevennykseksi meillä on ollut myös vapaamielisempää ohjelmaa, kuten yksikön koripalloturnaus. Koristurnauksessa ensimmäisen kerran alkoi AUK-linjamme kunnollinen ryhmäytyminen, jota edesautti loistava menestys.\nLomille pääsen taas ensi perjantaina. Viikonloppulomilla ohjelmassa on lyhyt palaaminen opiskelijaelämään, nimittäin kotikiltani Armatuurin 49. vuosijuhlat joita olen odottanut erityisen kovasti. On kivaa päästä näkemään kerralla paljon vanhoja ystäviä ja tuttuja joihin ei ole ehtinyt pitämään näin alkuvuodesta yhteyttä.\n","permalink":"/blog/senni_6/","tags":null,"title":"Haaveet ei kaatuneet"},{"categories":["Lateres","Senni","2023"],"contents":"TJ 300\nPäästäänkin jo kakkosella alkaviin päiviin kohta.\nValasta ja sen jälkeisestä viikosta selvitty. Valassa sää ei meitä mosia suosinut, suht navakka tuuli ja lumisade haittasi näkyvyyttä. Pystyssä pysyttiin silti. Muuten vala sujui oikein hyvin, ja itseni yllätti tilaisuuden aiheuttamat tunteet vakavuudesta juhlallisuuteen. Kylmiltä väreiltä ei varmasti säästynyt kukaan yksiköstämme. Nyt on alokas Auvinen muuttunut tykkimies Auviseksi.\nLaTeResin nelihenkinen iskuryhmä saapui myös seuraamaan valaa ja aiheutti jonkunverran hilpeää uteliaisuutta skappareissa ja myös äidissäni. Kiitos vielä Kapulle, Robertille, Patrikille ja Makelle vierailusta!\nValalomien jälkeisellä viikolla lähdimme kahden yön metsäkeikalle, alokasjakson taisteluharjoitukseen. Siellä puolestaan säät ainakin omasta mielestäni suosivat, oli sopivan kuivaa eikä kovinkaan kylmä. Tässä harjoituksessa pääsimme taas syventämään osaamistamme partion ja ryhmän etenemisessä ja liikkumisessa. Nousujohteisessa koulutuksessa on hienoa kun pääsee pikkuhiljaa tekemään entistä mielekkäämpiä ja hienompia harjoituksia, mitä ei siviilissä koskaan tulisi kokemaan. Hieno kokemus oli myös kun kaksi mosaa pääsi laukaisemaan valoraketin, joista olin toinen.\nTerveys on edelleen pysynyt suht hyvänä pientä nuhaa ja ajoittaisia polvikipuja lukuunottamatta. Selkävaivat ovat ainakin meikäläisen mutulla yleisin fyysinen vaiva kanssavarusmiesten joukossa, mutta niiltä olen onneksi säästynyt. Polvisärkyjen hoitoon ja helpotukseen otan lukijoilta mielelläni vinkkejä vastaan!\nNyt viikonloppulomilla tulin pitkästä aikaa käymään äitini luona ja selailin edesmenneen isäni varusmiespalveluksen aikaisia kuvia ja dokumentteja. Iskän palveluspaikka oli Utti ja laskuvarjojääkärikurssi, eli vähän erilaiset puitteet kun miulla nyt. Ja vuosikin oli 84/85. Hauska oli huomata silti, miten paljon samaa nykyhetkeen verrattuna löytyi. Monet artikkelit ovat pysyneet samanlaisina vuosikaudet, rynnäkkökivääristä päiväpeittoon. Samankaltaisuuksien huomaaminen tuo tunnetta maanpuolustusjärjestelmän jatkuvuudesta; pistää ajattelemaan kuinka moni minuakin ennen on kokenut nämä samat asiat ja niistä selvinnyt, ja minkä tarkoituksen takia.\nNyt pitkän viikonlopun viettoon; maanantaina oikein HL laitettu ohjelmaan.\n","permalink":"/blog/senni_5/","tags":null,"title":"TJ 300"},{"categories":["Lateres","Senni","2023"],"contents":"Kohti valaa\nToinen kiinnioloviikonloppu selätetty ja viimeiset hetket ennen valaa alkaa olla käsillä.\nViime viikko oli fyysisesti melko rankka, mutta vastapainona toinen viikko on ollut rennompi ja sisältänyt enemmän valaan valmistautumista. Viime viikko huipentui lauantain ryhmätaitotestiin, missä pääsimme tuvittain kiertelemään rasteja ja kilpailemaan nopeudessa ja taidoissa. Sunnuntaina päivän palvelus loppui jo kolmelta, ja iltavapailla lähdinkin monen muun yksikkömme taistelijan kanssa viihtymään läheiseen Kääpälän ravintolaan. Ilta oli hauska ja erilainen lopetus rankalle viikolle.\nToisen viikon yksi kohokohta oli ehdottomasti Puolustusvoimien komentaja Timo Kivisen vierailu ampumarataharjoituksessamme. Pääsin jopa vastaamaan komentajan kysymykseen, miltä rynnäkkökivääri on tuntunut. Vastasin yksinkertaisesti että hyvältä.\nValapäivä on käsillä ja pian pääsen ylentymään tykkimieheksi. Samalla alokaskausi alkaa lähestyä loppuaan. Aika on mennyt todella nopeasti, jopa kiinniolot ovat liitäneet ihan siivillä. Reppu ja varusteet tuntuvat päivä päivältä kevyemmiltä. Jännitys tiivistyy myös AUK-valintojen lähestyessä. Kovasti odotan että pääsisin toivomalleni Tuliasemalinjan aliupseerikurssille.\nVaikka tietysti odottaa alokaskauden jälkeen alkavia uusia mielenkiintoisia juttuja, on mukava myös haikeutta. Oma alokastupani on hitsautunut todella tiiviiksi porukaksi ja tuvan hajotessa tuskin tullaan säästymään kyyneleiltä. Myös jaoksen kesken meillä on todella hyvä yhteishenki ja joka päivä koko yksikössä tuntuu tutustuvan yhteen uuteen tyyppiin.\nYönä ennen valaa sai vähän huonotuurisesti päivystysvuoron, mutta että ehkä päivästä selviää vähän lyhyemmilläkin unilla.\n","permalink":"/blog/senni_4/","tags":null,"title":"Kohti valaa"},{"categories":["Lateres","Senni","2023"],"contents":"Neljäs viikko Tällä viikolla terveydentila oli paljon parempi kuin edellisellä ja sen huomasi jaksamisessa heti. Jaksaminen tulikin tarpeeseen, sillä olimme ensimmäisen yömme metsässä. Aloitus oli kuitenkin suhteellisen kevyt, marssi harjoitukseen oli noin 6 kilometriä ja palasimme kasarmille heti yhden yön jälkeen.\nEnsimmäinen maastoharjoitus sisälsi lähinnä teltan kasaamista ja naamioimista ja vartiointikoulutusta. Aikaa oli hiukan myös pienemmille koulutuksille, kuten solmuille. Vemppa oli ikävästi iskenyt yksikköömme, joten puolijoukkueteltassa oli aika ruhtinaallisesti tilaa. Omat lähi- ja poterovartiovuoroni sattuivat mukavasti peräkkäin klo 01-03 väliselle ajalle. Lähivartiossa aika meni yllättävän nopeasti mutta poterossa se kyllä mateli. Pakkasta ei ollut paljoa (taisi olla noin -7) mutta kova tuuli sitten viilensi sen edestä.\nItse nukuin teltassa oikein makoisasti ja nukahdin lähes välittömästi aina kun makuupussiin pääsi kömpimään. Aamulla silmätkin sai aika nopeasti auki kun ponkaisi raikkaaseen ulkoilmaan.\nLoppuviikon ohjelmassa oli metsän jälkeistä kalustohuoltoa sekä taisteluvälineharjoituksia ja ammunnat. Pääsimme myös ensimmäistä kertaa moduulin kyytiin ammuntoihin siirryttäessä. Moni muu alokas tykkäsi kyseistä kyydityksestä, mutta itse en siitä ihan suoranaisesti nauttinut. Voitti se silti ampumaradoille marssimisen.\nSeuraavana viikonloppuna ollaan kiinni ja sitä seuraavana viikkona onkin jo vala. Aika on mennyt todella nopeasti ja A-kausi menee hujauksessa ohi. Lähitulevaisuudessa siintävät koulutusvalinnat alkavat myös hieman jännittämään. Itselläni ykköstoiveena on päästä tuliasema-aliupseerikurssille ja siellä tulitoiminta-AU:ksi. Toisena vaihtoehtona viesti-AUK ja kolmantena tulenjohto.\nNeljännen viikon jälkeen edelleen motivaatio on korkealla ja olen tykännyt palveluksesta. Omasta mielestä parasta ja motivoivinta on ollut nähdä oman kunnon ja taitojen kehitys jo näinkin lyhyessä ajassa. Kehitystä on tapahtunut myös henkisesti; itsekuri on paljon vahvempaa, pikkuasioista ei jaksa valittaa sekä pienistä asioista osaa nauttia enemmän. Esimerkiksi yksi päivä pakkilounaalla saimme syödä ylijääneet, hieman kuivahtaneet pullansiivut. Se, että sai 4 siivua jälkiruokapullaa yhden sijaan sai moneksi tunniksi hyvän fiiliksen aikaan.\nArmeijassa oppii myös sitä, että kaikkia hetkellisiä mielihaluja ei voi täyttää heti kun haluaa. Monesti viikon aikana itselleni tulee mieleen joku hyvä ruoka, jota tekisi mieli. Tätä sitten aina kärsivällisesti täytyy odottaa siihen että pääsee lomille. Ja se ruoka kyllä maistuu melkoisesti paremmalle kun sitä on joutunut 1-2 viikkoa odottamaan, kuin että sen olisi saanut heti halutessaan. Lisäksi ruutuaikani on vähentynyt puhelimeni mukaan 85% intin alkamisen jälkeen. Palveluksessa ei yksinkertaisesti ehdi selata puhelinta, joten jätän sen päiväksi kaappiin. Pienillä (5-10 min) tauoilla mieluummin olen vain ja tuijottelen seinää ja rentoudun, kuin kuormittaisin aivojani puhelimen syöttämillä virikkeillä.\nKohta taas kohti Vekaranjärveä ja ensi viikon viikonloppukinkkua! Palaillaan!\n","permalink":"/blog/senni_3/","tags":null,"title":"Sennin neljäs viikko"},{"categories":["Lateres","Senni","2023"],"contents":"Kolmas palvelusviikko sujui kelin osalta märissä tunnelmissa. Ulkopalveluksissa kylmyys ei niinkään painanut, mutta +2 celsiusastetta yhdistettynä lumisateeseen kasteli varusteet melko hyvin. Vaihtovarusteiden voimin tästäkin selvittiin. Vielä emme päässeet yöpymään maastossa, joten sekin on vielä edessä.\nViikko alkoi ampumaratapäivällä johon oli yhdistetty taisteluvälinekoulutusta. Itselläni ampumiset menivät huomattavasti paremmin kuin ensimmäisellä kerralla, kohdistukset saatiin kuntoon ja etenkin polvelta 50 m ammuntojen tulokset pistivät kyllä hymyilyttämään. Myöhemmin viikolla harjoittelimme kulunvalvontaa, vartiomiehenä toimimista ja voimankäytön perusteita. Itsestäni hauskinta oli puhuttaminen, siinä pääsimme olemaan luovia ja keksimään erilaisia skenaarioita joissa vastapuolen tuli pysäyttää meidät. Yhdessä harjoituksessa tosin olin hieman hätiköivä ja ’’eliminoin’’ yhden ’’keltaisen valtion marjanpoimijan’’ joka ei varsinaisesti uhannut vartiotamme.\nVoimankäytön perusteisiin liittyen aloitimme myös lähitaisteluharjotukset sotilaspainin- ja nyrkkeilyn merkeissä. Pääsimmekin tupalaisten kesken hieman mittelemään keskenämme hiekkaisen telttakuivaamon betonilattialle. Hauskaa oli ja mustelmilta ei säästytty. Tällä viikolla mustelmia kertyi tosin myös ensimmäisistä tetsauksista.\nMotivaatio on edelleen pysynyt itsellä korkealla ja hyvät hetket ja fiilikset ovat vallinneet mielialaa. Tuvassa välit ovat tiivistyneet entisestään ja olemme päässeet tutustumaan toisiimme kokoajan enemmän. On ollut mielenkiintoista huomata, miten paljon yhteistä voi löytää hyvin eri elämäntilanteissa olevien ihmisten kanssa. Olen siis 24-vuotiaana tupani vanhin alokas. Koko yksikössä tosin on muutamia myös minuakin vanhempia varusmiehiä.\nTällä viikolla olin pari päivää lievässä kuumeessa, jonka sain melko hyvin taltutettua panadolilla. Pieni lenssu tosin vaikutti heti melko selvästi jaksamiseen ja palautumiseen ja askel painoikin vähän enemmän kuin aikaisemmin. Yritin ottaa iltavapailla melko rennosti, enkä muutenkaan harjoituksissa painanut ihan niin täysillä kuin terveenä olisin tehnyt. Nyt lomilla kuitenkin on ollut hyvin taas aikaa valmistautua ja tervehtyä ensi viikon koitoksia varten.\n","permalink":"/blog/senni_2/","tags":null,"title":"Sennin tokat kuulumiset"},{"categories":["Lateres","Senni","2023"],"contents":"Moro! Mie oon Senni, 24-vuotias energiatekniikan opiskelija LUTissa. Lappeenrantaan muutin opiskeluiden perässä vuonna 2018 Mäntyharjulta. Opiskeluaikoinani olen ollut aktiivisesti mukana järjestötoiminnassa ja olen muun muassa ollut kiltani Armatuurin puheenjohtaja sekä kaksi kautta ylioppilaskunta LTKY:n hallituksessa. Nyt tammikuussa aloitin varusmiespalveluksen Karjalan Prikaatissa Vekaranjärvellä. Opintoni ovat loppusuoralla, puuttuu muutama kurssi ja diplomityö jotka aioin suorittaa kotiuduttani. Hain naisten vapaaehtoiseen asepalvelukseen viime vuonna. Ajatus armeijaan lähdöstä kulki mukana yläasteen ja lukion, mutta jäi sivuun juuri lukion loppusuoralla enkä hakenut suorittamaan palvelusta heti lukion jälkeen niin kuin suurin osa. Yliopistossa tuli olo että ’’juna meni jo’’.\nJuna ei kuitenkaan missään nimessä mennyt vielä, vaan hyvä ystäväni muistutti että palvelukseen voi astua kolmekymppiseksi asti. Monta vuotta päässä pyörinut kiinnostus eskaloitui siihen, että päätin hakea saapumiserään 1/23 ajatuksena suorittaa palvelus vielä ennen valmistumistani diplomi-insinööriksi.\nMinut sijoitettiin Karjalan tykistörykmenttiin, 2. Kenttätykistöpatteriin. Ensimmäiset kaksi viikkoa ovat sujuneet oikein hyvin, johon on vaikuttanut paljon se että tupakaverini ovat mukavia ja motivoituneita. Yhteishenki pelaa ja kaveriin voi luottaa. Olen 24-vuotiaana noin 3-5 vuotta vanhempi kuin suurin osa muista alokkaista ja alikersanteista, mutta en ole kokenut tätä negatiivisena. Koen itse olevani henkisesti paljon itsevarmempi ja vahvempi kuin olisin 19-vuotiaana ollut ja siten uskon pärjääväni intissä nyt paremmin.\nEnsimmäisiin viikkoihin on kuulunut paljon tiloihin tutustumista, varusteiden noutoja ja sotilaan perustaitojen opettelua. Omia ’’lemppariasioitani’’ kahden viikon aikana ovat olleet aseen putsaus ja huolto (mukavaa näpertelyä), hiihtäminen sekä tutustuminen eri taisteluvälineisiin. Muonituskeskuksen ruuat ovat myös yllättäneet positiivisesti.\nTätä kirjoittaessani vietän viikonloppulomia Skinnarilassa. Jos törmätään kun olen lomilla, tule ihmeessä nykäisemään hihasta jos kiinnostaa mitä varusmiespalveluksessa nykypäivänä tapahtuu!\n","permalink":"/blog/senni_1/","tags":null,"title":"Sennin ekat kuulumiset"},{"categories":null,"contents":null,"permalink":"/blog/","tags":null,"title":"Blogi"},{"categories":null,"contents":null,"permalink":"/toiminta/","tags":null,"title":"Toiminta"},{"categories":null,"contents":null,"permalink":"/hallitus/","tags":null,"title":"Hallitus"},{"categories":null,"contents":"LEGIO EXTERNA RY  General information Legio Externa ry is an association for international reservists. Our activities promote and develop the physical and mental well-being of our members. We offer a wide variety of activities, most of which are done in cooperation with Lateres ry. If you want to join or have questions, please email us, and the organization board will answer shortly.\nLegal information Legal name: Legio Exerna ry\nReg. Nr.: 3383183-9\nContact information E-mail: legioexterna(at)lateres.fi\nPostal address: c/o LaTeRes ry Laserkatu 10, 53850 Lappeenranta.\nBanking and payment information Recipient name: Legio Externa ry\nBank: OP Yrityspankki Oyj (OP Corporate Bank PLC)\nBank account nr.: FI38 5172 0220 3385 46\nBIC / SWIFT: OKOYFIHH\n","permalink":"/legio-externa/","tags":null,"title":"Legio Externa"},{"categories":null,"contents":"JÄSENEKSI Lateresin jäseneksi voi liittyä sotilasarvosta, suoritetusta asevelvollisuudesta tai haalareiden väristä riippumatta. Vaikka nimessä lukee Teekkari niin toiminnassamme on mukana myös muita opiskelijoita. Jäseneksi liitytään täyttämällä Suomen Reserviupseeriliiton (RUL) lomake. Muista valita yhdistykseksi Lappeenrannan Teekkarireserviläiset LATERES RY!\n .button { background-color: #00838f; color: white; padding: 10px 100px; border-radius: 12px; text-align: center; font-size: 24px; font-weight: bold; cursor: pointer; display: block; transition: background-color 0.3s ease; } .button:hover { background-color: #054248; color: white; text-decoration: none; }  LIITY TÄSTÄ!   Jäsenmaksu on 21,5 € ja se maksetaan RUL:lle. LaTeResin jäsenet ovat Opiskelijain Reserviupseeripiirin (ORUP) kautta RUL:in jäseniä ja saavat RUL:n jäsenedut sotilasarvosta huolimatta. Lisätietoa ORUP:sta\n RUL PLUS Jos sinua kiinnostaa osallistua LaTeResin ampumatoimintaan, suosittelemme erittäin vahvasti tutustumaan ja hankkimaan Reserviupseeriliiton tarjoaman RUL PLUS jäsenyyden. RUL PLUS jäsenyys maksaa 25 € tavallisen jäsenmaksun päälle. RUL PLUS jäsenyys sisältää tapaturma- ja vastuuvakuutuksen ammuntaa harrastavalle jäsenelle.\nLaTeRes järjestää viikottain ammuntoja ja joka toinen viikko järjestämme toiminnallista ammuntaa, johon vaadimme osallistujilta RUL PLUS jäsenyyden (tai muun vastaavan ampumaurheilun kattavan vakuutuksen). Lisätietoja RUL PLUS:sta\n TIEDOTUSKANAVAT Tiedotamme jäseniä pääasiassa telegramissa, jonne liittymislinkin saat kun olet liittynyt jäseneksi. Käytämme myös sähköpostilistaa.\nLaTeResin toimintaa voi seurata parhaiten meidän Instagramista!\n","permalink":"/liity/","tags":null,"title":"Liity"},{"categories":null,"contents":"LATERES YHDISTYKSENÄ  LaTeRes - Lappeenrannan Teekkarireserviläiset ry Lappeenrannan Teekkarireserviläiset ry on ORUP:n ja sitä kautta Suomen Reserviupseeriliiton (RUL) alainen yhdistys, jonka tarkoituksena on ylläpitää isänmaallista henkeä ja sotilastaitoja lappeenrantalaisten opiskelijoiden keskuudessa.\nLateresin tapahtumiin ovat tervetulleita kaikki opiskelijat oppilaitokseen, ikään, kansalaisuuteen, sukupuoleen, rotuun, asepalvelushistoriaan tai epäseksuaaliseen suuntautumiseen katsomatta.\nLateres säännölliseen tapahtuma-arsenaaliin kuuluu mm. viikottaiset ammunnat sekä joka toinen viikko kerhoilta jatkosodan aikaisessa konekivääribunkkerissa. Lisää meidän toiminnasta voit lukea Toiminta sivulta.\nKatso kuvia ja videoita meidän toiminnasta Instagramissa!\n ORUP - Opiskelijain Reserviupseeripiiri ry Opiskelijain Reserviupseeripiiri ry (ORUP) on yksi Suomen Reserviupseeriliiton (RUL) kahdestakymmenestä piiristä. Piiri toimii valtakunnallisesti ja sen jäsenyhdistykset käsittävät maamme 10 korkeakoulupaikkakuntaa. Piiri poikkeaa muista liiton piireistä juuri valtakunnallisuutensa vuoksi, ja siinä, että henkilö voidaan hyväksyä jäseneksi sotilasarvosta riippumatta. Olit sitten upseeri, aliupseeri, miehistöä tai et ole käynyt asepalvelusta ollenkaan, olet tervetullut toimintaamme mukaan. Lisätietoja tästä.\n LaTeRes - Historia 1979 - Lappeenrannan Reserviupseerikerhoon alaiseksi osastoksi perustettiin Teekkariupseerit. Heti alusta kerho järjesti tapahtumia kaikille opiskelijoille, eikä pelkästään upseereille.\n1988 - Lappeenrannan Teekkariupseerit (LaTu) ry perustettin 10. kesäkuuta.\n2000 - Vuosituhannen vaihteen jälkeen LaTu ry:n toiminta hiipui\n2013 - LaTeRes kerho perustettiin ylioppilaskunnan alle.\n2016 - LaTu ry herätettiin uudestaan henkiin Patentti- ja rekisterihallituksen (PRH) syövereistä.\n2017 - LaTu ry säännöt päivitettiin ja nimi muutettiin LaTeRes ry:ksi maaliskuussa. LaTeRes kerho lakkautettiin 13. joulukuuta ja kaikki toiminta siirrettiin LaTeRes ry:n alaiseksi. Lisäksi LaTeRes ry liittyi Opiskelijain Reserviupseeripiiriin.\n LaTeRes - Yhteystiedot Lappeenrannan Teekkarireserviläiset ry\nhallitus(at)lateres.fi\nYlioppilastalo\nLaserkatu 10\n53850 Lappeenranta\nY-tunnus 3041760-8\n","permalink":"/yhdistys/","tags":null,"title":"Yhdistys"},{"categories":null,"contents":null,"permalink":"/","tags":null,"title":"Lateres ry"}]